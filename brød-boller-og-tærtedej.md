# Brød

## Rugbrød med rugkerner

Opskrift adapteret fra opskriften "Søris rugbrød" i hæftet "Den økologiske
bagebog". Den mest populære opskrift her i husholdningen, da det sjældent
går galt og giver et glimrende rugbrød!

Bages i 3.5 L form. Opskriften passer til én form.

### Dag 1

* 50 g frisk surdej
* 750 g vand (evt. øl, kaffe)
* 50 g maltsirup
* 25 g salt
* 250 g knækkede rugkerner
* 0-250 g frø/kerner, efter humør og behov
* 500 g rugmel


Surdej, vand, maltsirup, rugkerner, evt. frø/kerner, rugmel og salt blandes i en skål og røres grundigt sammen. Kan fint gøres i en står skål ved håndkraft.

Dækkes til og stilles til hævning et lunt sted i 12-24 timer.

### Dag 2

* 100 g vand
* 250 g rugmel (eller evt. fuldkornshvedemel eller hvedemel)

Dejen bør nu være hævet ca. dobbelt op og dufte syrligt. Bland vand og mel i
dejen og rør det sammen, så der ikke er klumper af mel. Dejen skal være
tyk og klæbrig.

Smør en form med smør og fordel dejen i formen. Glat den pænt ud og dæk til.
Dejen skal nu hæve i 2-4 timer, afhængig af temperatur og surdejens hæveevne.
Når dejen er 1 cm. under kanten på formen, sættes de i en 185 grader varm
ovn (uden varmluft). Brødet skal bages i ca. 2 timer, evt. med damp den første
time, hvis man ønsker en blødere skorpe.

Tages ud af formen og sættes på en rist til afkøling. Bliver fint blødt, også
uden at blive pakket ind i fugtige viskestykker.

# Boller

## Surdejsboller med fuldkornshvedemel

Til ca. 20 boller.

* 650 g lunkent vand
* 200 g surdej (100% hydrering)
* 200 g fuldkornshvedemel
* 600 g hvedemel (12% protein)
* 25 g salt

Vand, surdej og mel røres sammen. Saltet drysses over. Stilles til autolyse i
1-2 timer.

Strækkes og foldes 4-5 gange over de næste to timer. Stilles herefter til
hævning ved stuetemperatur i 2-3 timer, til dejen er fordoblet i volumen.

Sættes i køleskab i min. 8 timer.

Tag dejen ud af køleskabet og lad den temperere mens ovnen forvarmer. Forvarm
ovnen til 250 grader varmluft. Sæt et fad eller en bradepande i bunden af ovnen
til damp.

Skær bollerne ud på et vådt bord og fordel dem på to bageplader. Sæt bollerne
i ovnen og hæld kogende vand i bunden af ovnen. Bollerne bages én plade af 
gangen i ca. 12-14 min.

## Briocheboller

Klassiske bløde boller, men langtidshævede og uden røremaskine.

Vuggestueboller: 24 stk., bages 10-12 min. (50 g/stk)
Fødselsdags/te-boller: 16 stk., bages 10-12 min. (75 g/stk)
Burgerboller: 12 stk., bages 15 min. (100 g/stk)

* 300 g mælk
* 10 g gær
* 50 g sukker
* 150 g smør, smeltet
* 100 g æg, pisket sammen
* 550 g hvedemel (12% protein)
* 10 g salt
* 1 æg til pensling, sammenpisket
* Evt. sesamfrø

Bland mælk, gær, sukker, smør og æg. Tilsæt mel og salt. Rør sammen til melet
er gennemvædet. Lad stå overdækket i 30 min.

Ælt dejen grundigt, enten i skålen eller på et meldrysset bord. Den er færdig
æltet, når den er glat og fin. Dæk til og lad stå ved stuetemperatur til den er
hævet til dobbelt størrelse.

Slå dejen ned og del op i den ønskede størrelse/vægt. Form til boller ved at
flade dejstykket ud og folde hjørnerne ind mod midten, til du har en fast
kugle.

Læg bollerne på en bageplade med bagepapir. Lad dem hæve overdækket i køleskab 
i 8-48 timer.

Pensl med æg, evt. pynt med sesamfrø.

Bag ved 225 grader (se tidsanvisning i toppen af opskriften).
